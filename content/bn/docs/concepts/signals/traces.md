---
title: ট্রেসেস
weight: 1
description: অ্যাপ্লিকেশনের মধ্য দিয়ে একটি অনুরোধের সম্পূর্ণ "পাথ"।
cSpell:ignore: Guten
---


**ট্রেসেস** আমাদের যখন কোনো অনুরোধ অ্যাপ্লিকেশনে পাঠানো হয় তখন কী ঘটে তার সার্বিক চিত্র দেখায়। আপনার অ্যাপ্লিকেশন যদি একক ডাটাবেসের মনোলিথ অথবা বিভিন্ন সার্ভিসের সমন্বয়ে গঠিত সার্ভিস মেশ হয়, ট্রেসেস ছাড়া অনুরোধটি অ্যাপ্লিকেশনে যে সম্পূর্ণ "পাথ" অনুসরণ করে তা বোঝা সম্ভব নয়।

চলুন তিনটি কাজের ইউনিটের মাধ্যমে এটি অন্বেষণ করি, যেগুলো নিম্নরূপ উপস্থাপিত [স্প্যানস](#spans):

{{% alert title="Note" %}}

নিম্নলিখিত JSON উদাহরণগুলো কোনো নির্দিষ্ট ফরম্যাট উপস্থাপন করে না, বিশেষ করে এগুলো [OTLP/JSON](/docs/specs/otlp/#json-protobuf-encoding) নয়, যা আরও ভার্বোস।

{{% /alert %}}

`hello` স্প্যান:

```json
{
  "name": "hello",
  "context": {
    "trace_id": "5b8aa5a2d2c872e8321cf37308d69df2",
    "span_id": "051581bf3cb55c13"
  },
  "parent_id": null,
  "start_time": "2022-04-29T18:52:58.114201Z",
  "end_time": "2022-04-29T18:52:58.114687Z",
  "attributes": {
    "http.route": "some_route1"
  },
  "events": [
    {
      "name": "Guten Tag!",
      "timestamp": "2022-04-29T18:52:58.114561Z",
      "attributes": {
        "event_attributes": 1
      }
    }
  ]
}
```

এটি হলো রুট স্প্যান, যা সমগ্র অপারেশনটির শুরু এবং শেষ নির্দেশ করে। লক্ষ্য করুন এতে একটি `trace_id` ফিল্ড রয়েছে ট্রেস নির্দেশ করার জন্য, কিন্তু `parent_id` ফিল্ড নেই। এভাবেই আপনি জানতে পারবেন এটি রুট স্প্যান।

`hello-greetings` স্প্যান:

```json
{
  "name": "hello-greetings",
  "context": {
    "trace_id": "5b8aa5a2d2c872e8321cf37308d69df2",
    "span_id": "5fb397be34d26b51"
  },
  "parent_id": "051581bf3cb55c13",
  "start_time": "2022-04-29T18:52:58.114304Z",
  "end_time": "2022-04-29T22:52:58.114561Z",
  "attributes": {
    "http.route": "some_route2"
  },
  "events": [
    {
      "name": "hey there!",
      "timestamp": "2022-04-29T18:52:58.114561Z",
      "attributes": {
        "event_attributes": 1
      }
    },
    {
      "name": "bye now!",
      "timestamp": "2022-04-29T18:52:58.114585Z",
      "attributes": {
        "event_attributes": 1
      }
    }
  ]
}
```

এই স্প্যান নির্দিষ্ট কাজগুলোকে অন্তর্ভুক্ত করে, যেমন শুভেচ্ছা জানানো, এবং এর প্যারেন্ট হলো `hello` স্প্যান লক্ষ্য করুন এটি একই `trace_id` শেয়ার করে রুট স্প্যান-এর সাথে, যা নির্দেশ করে এটি একই ট্রেস-এর অংশ। এছাড়াও, এর একটি `parent_id` রয়েছে যা `hello` স্প্যান-এর `span_id` এর সাথে মেলে।

`hello-salutations` স্প্যান:

```json
{
  "name": "hello-salutations",
  "context": {
    "trace_id": "5b8aa5a2d2c872e8321cf37308d69df2",
    "span_id": "93564f51e1abe1c2"
  },
  "parent_id": "051581bf3cb55c13",
  "start_time": "2022-04-29T18:52:58.114492Z",
  "end_time": "2022-04-29T18:52:58.114631Z",
  "attributes": {
    "http.route": "some_route3"
  },
  "events": [
    {
      "name": "hey there!",
      "timestamp": "2022-04-29T18:52:58.114561Z",
      "attributes": {
        "event_attributes": 1
      }
    }
  ]
}
```

এই স্প্যানটি এই ট্রেস-এর তৃতীয় অপারেশন প্রদর্শন করে এবং আগেরটির মতোই এটি `hello` স্প্যান-এর চাইল্ড। এর ফলে এটি `hello-greetings` স্প্যান-এর সিবলিং-ও হয়।

এই তিনটি JSON ব্লকই একই `trace_id` শেয়ার করে, আর `parent_id` ফিল্ড একটি হায়ারার্কি নির্দেশ করে। তাই এটাই একটি ট্রেস!

আরেকটি বিষয় আপনি লক্ষ্য করবেন, প্রতিটি স্প্যান স্ট্রাকচার্ড লগ-এর মতোই দেখায়। কারণ এটাই! একভাবে ভাবতে পারেন, ট্রেসেস হচ্ছে কনটেক্সট, কোরিলেশন, হায়ারার্কি ইত্যাদি অন্তর্নিহিত থাকা স্ট্রাকচার্ড লগস-এর একটি কালেকশন। তবে এই “স্ট্রাকচার্ড লগস” বিভিন্ন প্রসেসেস, সার্ভিসেস, ভার্চুয়াল মেশিনস, ডেটা সেন্টারস ইত্যাদি থেকে আসতে পারে। এ কারণেই ট্রেসিং যেকোনো সিস্টেমের সম্পূর্ণ প্রক্রিয়ার দৃশ্য উপস্থাপন করতে সক্ষম।

OpenTelemetry-এ ট্রেসিং কীভাবে কাজ করে তা বুঝতে, চলুন আমাদের কোড ইন্সট্রুমেন্টেশনে অংশগ্রহণকারী উপাদানগুলোর তালিকা দেখি।

## ট্রেসার প্রোভাইডার

একটি ট্রেসার প্রোভাইডার (যাকে কখনো কখনো `TracerProvider` বলা হয়) হলো একটি ফ্যাক্টরি যা `ট্রেসার` তৈরি করে। অধিকাংশ অ্যাপ্লিকেশনে, একটি ট্রেসার প্রোভাইডার একবার শুরু করা হয় এবং এর জীবনচক্র অ্যাপ্লিকেশনের জীবনচক্র এর সাথে মেলে। ট্রেসার প্রোভাইডার সূচনীকরণ-এ সম্পদ এবং এক্সপোর্টার সূচনীকরণও অন্তর্ভুক্ত থাকে। এটি সাধারণত OpenTelemetry-তে ট্রেসিং শুরু করার প্রথম ধাপ। কিছু ল্যাঙ্গুয়েজ SDKs-এ একটি সার্বজনীন ট্রেসার প্রোভাইডার ইতিমধ্যেই আপনার জন্য শুরু করা থাকে।

## ট্রেসার

একটি ট্রেসার স্প্যান তৈরি করে যা একটি নির্দিষ্ট অপারেশন-এ কী ঘটছে তার আরও তথ্য ধারণ করে, যেমন সার্ভিসে একটি অনুরোধের ক্ষেত্রে। ট্রেসার-গুলো ট্রেসার সরবরাহকারী থেকে তৈরি হয়।

## ট্রেস এক্সপোর্টারস

ট্রেস এক্সপোর্টারস ট্রেসেস-কে গ্রাহক-এর কাছে পাঠায়। এই গ্রাহক হতে পারে স্ট্যান্ডার্ড আউটপুট (ডিবাগিং এবং উন্নয়ন সময়ে), OpenTelemetry কালেক্টর, অথবা আপনার পছন্দমতো কোনো ওপেন সোর্স বা ভেন্ডর ব্যাকএন্ড।

## কনটেক্সট প্রোপাগেশন

কনটেক্সট প্রোপাগেশন হলো মূল ধারণা যা ডিস্ট্রিবিউটেড ট্রেসিং-কে সক্ষম করে। কনটেক্সট প্রোপাগেশন-এর মাধ্যমে, স্প্যানস একে অপরের সাথে সম্পর্কিত হতে পারে এবং একটি ট্রেস-এ একত্রিত হতে পারে, স্প্যানগুলি কোথায় তৈরি হোক না কেন। এই বিষয়ে আরও জানতে, [কনটেক্সট প্রোপাগেশন](../../context-propagation) সম্পর্কিত ধারণা পৃষ্ঠা দেখুন।

## স্প্যানস

একটি **স্প্যান** হলো কাজ বা অপারেশনের একটি একক অংশ। স্প্যানস হচ্ছে ট্রেসেস-এর মূল গঠন উপাদান। OpenTelemetry-তে, স্প্যানস-এ নিচের তথ্যগুলো অন্তর্ভুক্ত থাকে:

- নাম  
- প্যারেন্ট স্প্যান আইডি (রুট স্প্যানের জন্য ফাঁকা থাকে)  
- শুরু ও শেষের টাইমস্ট্যাম্প  
- [স্প্যান কনটেক্সট]((#span-context)) 
- [অ্যাট্রিবিউটস](#attributes)  
- [স্প্যান ইভেন্টস](#span-events)  
- [স্প্যান লিংক্স](#span-links)
- [স্প্যান স্ট্যাটাস](#span-status)

নমুনা স্প্যান:

```json
{
  "name": "/v1/sys/health",
  "context": {
    "trace_id": "7bba9f33312b3dbb8b2c2c62bb7abe2d",
    "span_id": "086e83747d0e381e"
  },
  "parent_id": "",
  "start_time": "2021-10-22 16:04:01.209458162 +0000 UTC",
  "end_time": "2021-10-22 16:04:01.209514132 +0000 UTC",
  "status_code": "STATUS_CODE_OK",
  "status_message": "",
  "attributes": {
    "net.transport": "IP.TCP",
    "net.peer.ip": "172.17.0.1",
    "net.peer.port": "51820",
    "net.host.ip": "10.177.2.152",
    "net.host.port": "26040",
    "http.method": "GET",
    "http.target": "/v1/sys/health",
    "http.server_name": "mortar-gateway",
    "http.route": "/v1/sys/health",
    "http.user_agent": "Consul Health Check",
    "http.scheme": "http",
    "http.host": "10.177.2.152:26040",
    "http.flavor": "1.1"
  },
  "events": [
    {
      "name": "",
      "message": "OK",
      "timestamp": "2021-10-22 16:04:01.209512872 +0000 UTC"
    }
  ]
}
```

স্প্যানস নেস্টেড হতে পারে, যেমনটি প্যারেন্ট স্প্যান আইডি থাকার মাধ্যমে বোঝা যায়: চাইল্ড স্প্যানস উপ-অপারেশন উপস্থাপন করে। এটি স্প্যানস-কে অ্যাপ্লিকেশনের মধ্যে সম্পন্ন হওয়া কাজ আরও সঠিকভাবে ধারণ করতে সহায়তা করে।

### স্প্যান কনটেক্সট

স্প্যান কনটেক্সট হলো প্রতিটি স্প্যানে থাকা একটি অপরিবর্তনীয় অবজেক্ট, যেখানে থাকে:

- স্প্যান যে ট্রেসের অংশ, সেই ট্রেসের ট্রেস ID  
- স্প্যানের নিজস্ব স্প্যান ID  
- ট্রেস ফ্ল্যাগস, যা ট্রেস সম্পর্কিত তথ্য ধারণকারী একটি বাইনারি এনকোডিং  
- ট্রেস স্টেট, একটি কী-ভ্যালু জোড়ার তালিকা, যেখানে ভেন্ডর-নির্দিষ্ট ট্রেস তথ্য থাকতে পারে

স্প্যান কনটেক্সট হলো একটি স্প্যানের সেই অংশ যা [ডিস্ট্রিবিউটেড কনটেক্সট](#context-propagation) এবং [ব্যাগেজ](../baggage)-এর পাশাপাশি সিরিয়ালাইজড এবং প্রোপাগেটেড হয়।  

যেহেতু স্প্যান কনটেক্সট-এ ট্রেস ID থাকে, তাই [স্প্যান লিংকস](#span-links) তৈরি করার সময় এটি ব্যবহার করা হয়।

### অ্যাট্রিবিউটস  

অ্যাট্রিবিউটস হলো কী-ভ্যালু জোড়া যা একটি স্প্যানকে মেটাডেটা দিয়ে ট্যাগ করার জন্য ব্যবহার করা হয়, এবং এটি সংশ্লিষ্ট অপারেশন সম্পর্কিত তথ্য বহন করে।  

উদাহরণস্বরূপ, যদি একটি স্প্যান ই-কমার্স সিস্টেমে ইউজারের শপিং কার্টে আইটেম যোগ করার অপারেশন ট্র্যাক করে, তাহলে আপনি ইউজারের আইডি, কার্টে যোগ করা আইটেমের আইডি, এবং কার্টের আইডি ক্যাপচার করতে পারেন।  

আপনি স্প্যান তৈরি করার সময় বা পরে অ্যাট্রিবিউটস যোগ করতে পারেন। SDK স্যাম্পলিং-এ অ্যাট্রিবিউটসের প্রাপ্যতা নিশ্চিত করতে স্প্যান তৈরি করার সময় অ্যাট্রিবিউটস যোগ করা ভালো। যদি স্প্যান তৈরি হওয়ার পরে কোনো ভ্যালু যোগ করতে হয়, তবে স্প্যানটি সেই ভ্যালু দিয়ে আপডেট করুন।  

অ্যাট্রিবিউটস-এর নিয়মসমূহ (প্রতিটি ল্যাঙ্গুয়েজ SDK এ বাস্তবায়িত):  
- কীগুলি অবশ্যই নন-নাল স্ট্রিং ভ্যালু হতে হবে  
- ভ্যালুগুলি অবশ্যই নন-নাল স্ট্রিং, বুলিয়ান, ফ্লোটিং পয়েন্ট ভ্যালু, ইন্টিজার, অথবা এই ভ্যালুগুলোর অ্যারে হতে হবে  

এছাড়াও, [সেমান্টিক অ্যাট্রিবিউটস](/docs/specs/semconv/general/trace/) রয়েছে—যেগুলো হলো মেটাডেটার জন্য প্রচলিত নামকরণ কনভেনশন যা সাধারণ অপারেশনগুলোতে উপস্থিত থাকে। সম্ভব হলে সেমান্টিক অ্যাট্রিবিউট নামকরণ ব্যবহার করা ভালো, যাতে বিভিন্ন সিস্টেমে মেটাডেটা স্ট্যান্ডার্ডাইজড থাকে।  

### স্প্যান ইভেন্টস

একটি স্প্যান ইভেন্টকে একটি স্ট্রাকচার্ড লগ মেসেজ (বা অ্যানোটেশন) হিসেবে ভাবা যেতে পারে, যা সাধারণত স্প্যানের সময়কালে কোনো অর্থবহ, একক মুহূর্ত নির্দেশ করতে ব্যবহৃত হয়।

উদাহরণস্বরূপ, ওয়েব ব্রাউজারে দুটি পরিস্থিতি বিবেচনা করুন:

1. একটি পেজ লোড ট্র্যাক করা  
2. কখন একটি পেজ ইন্টারঅ্যাকটিভ হয় তা নির্দেশ করা  

প্রথম পরিস্থিতিতে স্প্যান ব্যবহার করা সবচেয়ে উপযুক্ত, কারণ এটি শুরু এবং শেষসহ একটি অপারেশন।

দ্বিতীয় পরিস্থিতিতে স্প্যান ইভেন্ট ব্যবহার করা ভালো, কারণ এটি একটি অর্থবহ, একক মুহূর্তকে উপস্থাপন করে।

#### কখন স্প্যান ইভেন্টস বনাম স্প্যান অ্যাট্রিবিউটস ব্যবহার করবেন

যেহেতু স্প্যান ইভেন্টস-এও অ্যাট্রিবিউটস থাকে, তাই কখন ইভেন্টসের পরিবর্তে অ্যাট্রিবিউটস ব্যবহার করবেন—এই প্রশ্নের উত্তর সবসময় স্পষ্ট নয়। সিদ্ধান্ত নেওয়ার সময় বিবেচনা করুন যে কোনো নির্দিষ্ট টাইমস্ট্যাম্প অর্থবহ কিনা।

উদাহরণস্বরূপ, যখন আপনি একটি স্প্যান দিয়ে কোনো অপারেশন ট্র্যাক করছেন এবং অপারেশনটি সম্পন্ন হয়, তখন আপনি টেলিমেট্রিতে অপারেশন থেকে তথ্য যোগ করতে চাইতে পারেন।

- যদি অপারেশনটি সম্পন্ন হওয়ার টাইমস্ট্যাম্পটি অর্থবহ বা প্রাসঙ্গিক হয়, তথ্যটি একটি স্প্যান ইভেন্টে সংযুক্ত করুন।
- যদি টাইমস্ট্যাম্পটি অর্থবহ না হয়, তথ্যটি স্প্যান অ্যাট্রিবিউটস হিসেবে সংযুক্ত করুন।

### স্প্যান লিংকস

লিংকস বিদ্যমান যাতে আপনি একটি স্প্যানকে এক বা একাধিক স্প্যানের সাথে যুক্ত করতে পারেন, যা একটি কার্যকারণ সম্পর্ক নির্দেশ করে। উদাহরণস্বরূপ, ধরা যাক আমাদের একটি ডিস্ট্রিবিউটেড সিস্টেম আছে যেখানে কিছু অপারেশন একটি ট্রেস দ্বারা ট্র্যাক করা হয়।

এই অপারেশনগুলোর প্রতিক্রিয়ায়, একটি অতিরিক্ত অপারেশন কিউতে যুক্ত হয়ে নির্বাহের জন্য অপেক্ষা করে, কিন্তু এর নির্বাহ অ্যাসিঙ্ক্রোনাস। আমরা এই পরবর্তী অপারেশনটিও একটি ট্রেস দিয়ে ট্র্যাক করতে পারি।

আমরা পরবর্তী অপারেশনের ট্রেসটিকে প্রথম ট্রেসের সাথে যুক্ত করতে চাই, কিন্তু আমরা ভবিষ্যদ্বাণী করতে পারি না কখন পরবর্তী অপারেশনগুলি শুরু হবে। এই দুই ট্রেসকে যুক্ত করার জন্য আমরা একটি স্প্যান লিংক ব্যবহার করব।

আপনি প্রথম ট্রেসের শেষ স্প্যানটিকে দ্বিতীয় ট্রেসের প্রথম স্প্যানের সাথে লিংক করতে পারেন। এখন, এরা পরস্পরের সাথে কার্যকারণ সম্পর্কিত।

লিংকস ঐচ্ছিক, কিন্তু স্প্যানগুলিকে একে অপরের সাথে যুক্ত করার একটি ভালো উপায়।

আরও তথ্যের জন্য দেখুন [স্প্যান লিংকস](/docs/specs/otel/trace/api/#link)।

### স্প্যান স্ট্যাটাস

প্রতিটি স্প্যানের একটি স্ট্যাটাস থাকে। সম্ভাব্য তিনটি মান হলো:

- `Unset`
- `Error`
- `Ok`

ডিফল্ট মান হলো `Unset`। `Unset` মানে স্প্যানটি যে অপারেশন ট্র্যাক করছে সেটি কোনো ত্রুটি ছাড়াই সফলভাবে সম্পন্ন হয়েছে।

যখন স্প্যান স্ট্যাটাস `Error` হয়, তখন এর মানে হলো অপারেশনে কোনো ত্রুটি ঘটেছে। উদাহরণস্বরূপ, কোনো সার্ভার রিকোয়েস্ট হ্যান্ডলিংয়ের সময় HTTP 500 এরর হলে এটি ঘটতে পারে।

যখন স্প্যান স্ট্যাটাস `Ok` হয়, তখন এর মানে হলো অ্যাপ্লিকেশনের ডেভেলপার স্প্যানটিকে স্পষ্টভাবে ত্রুটিমুক্ত হিসেবে চিহ্নিত করেছেন। যদিও এটি স্বাভাবিক নয়, তবুও স্প্যানটি ত্রুটিমুক্ত হিসেবে জানা থাকলে `Ok` সেট করা বাধ্যতামূলক নয়, কারণ `Unset` ইতিমধ্যেই তা নির্দেশ করে। `Ok` মূলত স্প্যানের স্ট্যাটাসের জন্য একটি দ্ব্যর্থহীন “final call” হিসেবে কাজ করে, যা ব্যবহারকারী স্পষ্টভাবে নির্ধারণ করেন। এটি এমন সব পরিস্থিতিতে সহায়ক যেখানে ডেভেলপার চান স্প্যানটিকে শুধুমাত্র “successful” হিসেবেই ব্যাখ্যা করা হবে।

সংক্ষেপে: `Unset` মানে স্প্যানটি কোনো ত্রুটি ছাড়াই সম্পন্ন হয়েছে। `Ok` মানে ডেভেলপার স্প্যানটিকে স্পষ্টভাবে সফল হিসেবে চিহ্নিত করেছেন। বেশিরভাগ ক্ষেত্রেই স্প্যানকে স্পষ্টভাবে `Ok` হিসেবে চিহ্নিত করার প্রয়োজন নেই।

### স্প্যান কাইন্ড

যখন একটি স্প্যান তৈরি করা হয়, এটি `ক্লায়েন্ট`, `সার্ভার`, `ইন্টারনাল`, `প্রডিউসার` অথবা `কনজিউমার`—এই পাঁচটির যেকোনো একটি হতে পারে। এই স্প্যান কাইন্ড ট্রেসিং ব্যাকএন্ডকে একটি ইঙ্গিত দেয় যে কীভাবে ট্রেসটি একত্রিত করতে হবে। OpenTelemetry স্পেসিফিকেশন অনুযায়ী, একটি সার্ভার স্প্যানের প্যারেন্ট সাধারণত একটি রিমোট ক্লায়েন্ট স্প্যান হয়, আর একটি ক্লায়েন্ট স্প্যানের চাইল্ড সাধারণত একটি সার্ভার স্প্যান হয়। একইভাবে, একটি কনজিউমার স্প্যানের প্যারেন্ট সবসময়ই প্রডিউসার আর একটি প্রডিউসার স্প্যানের চাইল্ড সবসময়ই কনজিউমার হয়। যদি স্প্যান কাইন্ড নির্দিষ্ট করা না থাকে, তাহলে এটি স্বাভাবিকভাবে ইন্টারনাল ধরা হয়।

আরও তথ্যের জন্য দেখুন [স্প্যানকাইন্ড](/docs/specs/otel/trace/api/#spankind)।

#### ক্লায়েন্ট

একটি ক্লায়েন্ট স্প্যান একটি সিঙ্ক্রোনাস আউটগোয়িং রিমোট কলকে উপস্থাপন করে, যেমন একটি আউটগোয়িং HTTP রিকোয়েস্ট বা ডাটাবেস কল। মনে রাখবেন, এই প্রেক্ষাপটে “সিঙ্ক্রোনাস” বলতে `async/await` বোঝায় না, বরং এটি বোঝায় যে কলটি পরবর্তীতে প্রক্রিয়াকরণের জন্য কিউতে রাখা হয়নি।

#### সার্ভার

একটি সার্ভার স্প্যান একটি সিঙ্ক্রোনাস ইনকামিং রিমোট কলকে উপস্থাপন করে, যেমন একটি ইনকামিং HTTP রিকোয়েস্ট বা রিমোট প্রসিডিউর কল।

#### ইন্টারনাল

ইন্টারনাল স্প্যানগুলি এমন অপারেশনকে উপস্থাপন করে যেগুলো কোনো প্রক্রিয়া সীমানা অতিক্রম করে না। যেমন, একটি ফাংশন কল বা একটি এক্সপ্রেস মিডলওয়্যারকে ইন্সট্রুমেন্ট করার জন্য ইন্টারনাল স্প্যান ব্যবহার করা যেতে পারে।

#### প্রডিউসার

প্রডিউসার স্প্যানগুলি একটি জবের সৃষ্টিকে উপস্থাপন করে যেটি পরবর্তীতে অ্যাসিঙ্ক্রোনাসভাবে প্রক্রিয়াকরণ করা হতে পারে। এটি একটি রিমোট জব হতে পারে যেমন কোনো জব কিউতে যোগ করা বা একটি লোকাল জব যেটি একটি ইভেন্ট লিসেনার দ্বারা হ্যান্ডেল করা হয়।

#### কনজিউমার

কনজিউমার স্প্যানগুলি প্রডিউসার দ্বারা তৈরি করা একটি জবের প্রক্রিয়াকরণকে উপস্থাপন করে এবং এটি প্রডিউসার স্প্যান শেষ হওয়ার অনেক পরে শুরু হতে পারে।

## স্পেসিফিকেশন

আরও তথ্যের জন্য দেখুন [ট্রেস স্পেসিফিকেশন](/docs/specs/otel/overview/#tracing-signal)।
